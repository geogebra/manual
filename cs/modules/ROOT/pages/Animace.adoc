= Animace
:page-en: Animation
ifdef::env-github[:imagesdir: /cs/modules/ROOT/assets/images]

== Automatická animace

GeoGebra umožňuje animovat nejen volné body a/nebo úhly zároveň, ale také závislé body, které jsou vázány na objekt
(úsečku, přímku, funkci, křivku atd.). Za účelem automatické animace musejí být volná čísla/úhly zobrazeny jako
posuvníky v xref:/Grafický_pohled.adoc[Grafickém pohledu].

Pro animaci volného čísla nebo úhlu, stejně jako závislého bodu, nejprve na tento objekt klikneme pravým tlačítkem myši
(Mac OS: Ctrl-klik), poté v příslušném xref:/Kontextové_menu.adoc[kontextovém menu] aktivujeme volbu Animace zapnuta.
Animaci zastavíme deaktivací této volby (zrušením zaškrtnutí) ve stejném kontextovém menu.

[NOTE]
====

Po zapnutí animace se v levém dolním rohu Nákresny objeví tlačítko ovládání animace. Umožňuje nám animaci zastavit
/Soubor:Animate_Pause_png.adoc[image:Animate_Pause.png[Animate Pause.png,width=16,height=16]] a zase spustit
/Soubor:Animate_Play_png.adoc[image:Animate_Play.png[Animate Play.png,width=16,height=16]].

====

V dialogu xref:/Dialog_Vlastnosti.adoc[Vlastnosti] animovaného objektu na kartě Posuvník můžeme měnit chování animace:

Jednak můžeme ovládat Rychlost animace.

[NOTE]
====

Rychlost 1 znamená, že animace v rozsahu intervalu posuvníku trvá 10 sekund.

====

Můžeme si také zvolit způsob opakování animačního cyklu:

⇔ Oscilující::
  Cyklus animace střídá režimy Rostoucí a Klesající.
⇒ Rostoucí::
  Hodnota na posuvníku se pouze zvyšuje. Po dosažení maximální hodnoty se posuvník vrátí skokem zpět na minimální
  hodnotu a pokračuje v animaci.
⇐ Klesající::
  Hodnota na posuvníku se pouze snižuje. Po dosažení minimální hodnoty se vrátí skokem zpět na maximální hodnotu a
  pokračuje v animaci.

[NOTE]
====

GeoGebra zůstává plně funkční i během aktivní animace. Můžeme tak provádět změny v konstrukci i během přehrávání
animace.

====

== Manuální animace

Pro manuální změnu hodnoty čísla a úhlu nebo pozice bodu vybereme nástroj xref:/tools/Ukazovátko.adoc[Ukazovátko]
/Soubor:Tool_Move_gif.adoc[image:Tool_Move.gif[Tool Move.gif,width=32,height=32]] . Potom na příslušný objekt klikneme a
stiskneme klávesu + nebo –, případně jednu z šipkových kláves. Podržením této klávesy vytvoříme manuální animaci, jejíž
průběh odpovídá smyslu tlačítka.

[EXAMPLE]
====

Pokud souřadnice bodu závisí na číslu _t_, například platí P = (2 t, t), bude se tento bod při průběžné změně _t_
pohybovat podél odpovídající přímky.

====

[NOTE]
====

Krok posuvníku, tj. změnu jeho hodnoty při posunutí o jednu pozici, můžeme nastavit na kartě Posuvník v dialogu
xref:/Dialog_Vlastnosti.adoc[Vlastnosti] příslušného objektu.

====

== Klávesové zkratky

* Shift + šipková klávesa provede posun posuvníku o 0.1 jednotky (ve směru daném smyslem klávesy)
* Ctrl + šipková klávesa provede posun posuvníku o 10 jednotek
* Alt + šipková klávesa provede posun posuvníku o 100 jednotek

[NOTE]
====

Bodem na přímce můžeme pohybovat podél této přímky také pomocí kláves + nebo –.

====
