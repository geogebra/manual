= Finestra di dialogo Ridefinisci

La finestra di dialogo _Ridefinisci_ è uno strumento molto versatile per modificare una costruzione. È necessario però
tenere presente che la ridefinizione di un oggetto può cambiare l'ordine dei passi della costruzione nel
image:16px-Menu_view_construction_protocol.svg.png[Menu view construction protocol.svg,width=16,height=16]
xref:/Protocollo_di_Costruzione.adoc[Protocollo di Costruzione].

[NOTE]
====

L'elemento ridefinito può dipendere solo dagli oggetti definiti in precedenza, quindi potrebbe essere necessario
modificare l'ordine dei vari elementi nel image:16px-Menu_view_construction_protocol.svg.png[Menu view construction
protocol.svg,width=16,height=16] xref:/Protocollo_di_Costruzione.adoc[Protocollo di Costruzione].

====

In GeoGebra, un oggetto può essere ridefinito in vari modi:

* Selezionare lo image:22px-Mode_move.svg.png[Mode move.svg,width=22,height=22] xref:/tools/Muovi.adoc[strumento Muovi],
quindi fare un doppio clic del mouse su qualsiasi oggetto nella xref:/Vista_Algebra.adoc[vista Algebra].
** Per gli oggetti liberi viene visualizzato un campo di modifica, che consente la ridefinizione algebrica dell'oggetto.
Premere il tasto [.kcode]#Invio# per applicare le modifiche effettuate.
** Per gli oggetti dipendenti viene visualizzata la finestra _Ridefinisci_, che consente la ridefinizione dell'oggetto.
* Selezionare lo image:22px-Mode_move.svg.png[Mode move.svg,width=22,height=22] xref:/tools/Muovi.adoc[strumento Muovi],
quindi fare un doppio clic del mouse su qualsiasi oggetto nella image:16px-Menu_view_graphics.svg.png[Menu view
graphics.svg,width=16,height=16] xref:/Vista_Grafici.adoc[vista Grafici]. Si aprirà la finestra di dialogo _Ridefinisci_
che consente la ridefinizione dell'oggetto.
** Modificare un oggetto digitandone il nome e la nuova definizione nella barra di inserimento.
** Aprire la finestra di dialogo image:16px-Menu-options.svg.png[Menu-options.svg,width=16,height=16] _Proprietà_ e
modificare la definizione dell'oggetto nella scheda _Generali_.
* A partire da GeoGebra 4.2, la finestra di dialogo _Ridefinisci_ relativa ad un oggetto appena creato si aprirà
immediatamente premendo un tasto qualsiasi della tastiera del computer.

[NOTE]
====

Gli oggetti fissati non possono essere ridefiniti. Per ridefinire un oggetto fissato, è necessario renderlo libero
utilizzando la scheda _Generali_ della image:16px-Menu-options.svg.png[Menu-options.svg,width=16,height=16]
xref:/Finestra_di_dialogo_Propriet%C3%A0.adoc[finestra di dialogo Proprietà].

====

[NOTE]
====

È possibile inoltre ridefinire gli oggetti già esistenti direttamente dalla barra di inserimento. Ad esempio digitare
`++a:Segmento[A, B]++` per ridefinire la retta `++a++` come segmento.

====

== Esempi

[EXAMPLE]
====

Per vincolare un punto libero A, già esistente, a una retta h già esistente, fare doppio clic sul punto A per aprire la
finestra di dialogo _Ridefinisci_, quindi ridefinire il punto come `++Punto[h]++` nel campo testo visualizzato e premere
il tasto [.kcode]#Invio# per confermare. Per rimuovere il punto A dalla retta e renderlo nuovamente libero, è necessario
ridefinirlo attribuendogli delle coordinate libere come ad es. (1, 2).

====

[EXAMPLE]
====

Per convertire una retta _h_ passante per due punti A e B in un segmento, aprire la finestra di dialogo _Ridefinisci_
relativa alla retta _h_ e modificare la definizione `++Retta[A, B]++` in `++Segmento[A, B]++` nel campo testo
visualizzato, quindi premere il tasto [.kcode]#Invio# per confermare.

====
