= Finestra di dialogo Esporta foglio di lavoro dinamico
:page-en: Export_Worksheet_Dialog
ifdef::env-github[:imagesdir: /it/modules/ROOT/assets/images]

[NOTE]
====

Questa pagina wiki si riferisce a caratteristiche disponibili esclusivamente nella versione desktop di GeoGebra.

====

GeoGebra consente la creazione immediata di pagine Web interattive, chiamate Fogli di lavoro dinamici. Nel
xref:/Menu_File.adoc[menu File], selezionare Esporta, quindi fare clic sull'opzione _Foglio di lavoro dinamico come
pagina Web (html)_ per aprire la finestra di dialogo relativa ai fogli di lavoro dinamici.

== image:Export.png[Export.png,width=32,height=32]Caricamento sulla _Piattaforma dei materiali_ di GeoGebra

In questa scheda è possibile inserire il titolo della costruzione, oltre al testo che deve essere visualizzato al di
sopra e al di sotto della costruzione (ad es. una descrizione della costruzione e l'elenco di alcune attività per gli
studenti), quindi basta premere il pulsante [.kcode]#Caricamento# per inviare il file sulla
http://www.geogebra.org/[_Piattaforma dei materiali_ di GeoGebra].

[NOTE]
====

È necessario disporre di un account valido ed effettuare il login, prima di caricare i propri file sulla _Piattaforma
dei materiali_ di GeoGebra.

====

== Foglio di lavoro dinamico

GeoGebra consente la creazione di pagine Web interattive, chiamate Fogli di lavoro dinamici, a partire dalle vostre
costruzioni. Nel menu _File_, selezionare _Esporta_, quindi fare clic sull'opzione _Foglio di lavoro dinamico come
pagina Web (html)_. Nella finestra di dialogo visualizzata:

* È possibile specificare Titolo, Autore e Data del foglio di lavoro dinamico, direttamente nei campi testo presenti
nella parte alta della finestra di dialogo.
* Nella scheda Generale è possibile inserire del testo da visualizzare al di sopra o al di sotto della costruzione
dinamica (ad es. una descrizione della costruzione e alcune attività correlate). È inoltre possibile specificare se la
costruzione stessa dovrà essere inclusa direttamente nella pagina Web o dovrà essere aperta facendo clic su un pulsante.
* Nella scheda Avanzate è possibile modificare alcune funzionalità della costruzione dinamica (ad es. mostrare un'icona
per ripristinare la costruzione alle condizioni iniziali, impostare un doppio clic per l'apertura della finestra di
GeoGebra) e l'interfaccia utente visualizzata nell'applet interattiva (ad es. mostrare la barra degli strumenti,
modificare altezza e larghezza dell'applet).

[NOTE]
====

Se l'applet ha dimensioni troppo grandi per essere visualizzata in una schermata con risoluzione standard (1024 x 768),
vale la pena di ridimensionarla prima dell'esportazione in un foglio di lavoro dinamico.

====

Il file HTML esportato (ad es. circonferenza.html) potrà essere visualizzato con qualsiasi browser Internet (ad es.
Mozilla Firefox, Internet Explorer, Safari). L'unico prerequisito per il funzionamento corretto della costruzione è che
Java deve essere installato nel computer, assieme ai plugin relativi al browser in uso. Il software Java può essere
scaricato gratuitamente da http://www.java.com/it/[qui] . Se si vuole utilizzare un foglio di lavoro dinamico in una
intranet scolastica, chiedere agli amministratori di rete di installare Java su tutti i computer, e assicurarsi che
l'installazione di Java sia comprensiva dei necessari plugin per i browser in uso.

[NOTE]
====

Il testo del foglio di lavoro dinamico può essere comunque modificato utilizzando vari programmi di elaborazione testo
(ad es. FrontPage, OpenOffice Writer), semplicemente aprendo il file HTML esportato. Per modificare l'applet contenuta
nel foglio di lavoro dinamico basta aprire il file GGB in GeoGebra, apportare le modifiche, quindi salvarlo con lo
stesso nome.

====

== Impostazioni avanzate

*Funzionalità*:

* _Consenti clic destro, zoom e modifiche da tastiera_: selezionando questa opzione è possibile attivare il clic destro
sugli oggetti o nella vista Grafici, in modo da consentire l'accesso ai relativi menu contestuali (ad es.
xref:/tools/Mostra_Nascondi_oggetto.adoc[mostra/nascondi oggetto o etichetta], xref:/Tracciamento.adoc[attiva/disattiva
traccia], xref:/Finestra_di_dialogo_Proprietà.adoc[finestra di dialogo Proprietà]). È inoltre possibile utilizzare i
xref:/Tasti_di_scelta_rapida.adoc[tasti di scelta rapida].
* _Attiva trascinamento etichette_: selezionando questa opzione è possibile trascinare le etichette di punti ed oggetti.
* _Mostra l'icona per reimpostare la costruzione_: viene visualizzata un'icona per reimpostare la costruzione,
nell'angolo in alto a destra dell'applet interattiva. In questo modo gli studenti potranno ripristinare la costruzione
allo stato iniziale.
* _Doppio clic per aprire la finestra dell'applicazione_: è possibile aprire una finestra di GeoGebra con un doppio clic
nell'applet interattiva.
* _Pulsante per aprire la finestra dell'applicazione_: viene visualizzato un pulsante per aprire l'applet in una
finestra di GeoGebra.
* _Usa il browser per gli script JavaScript_: vengono attivati gli script JavaScript, in modo che il browser sia in
grado di visualizzare correttamente la costruzione.

*Interfaccia utente*:

* _Mostra la barra dei menu_: la barra dei menu viene visualizzata nell'applet interattiva.
* _Consenti Salva, Stampa, Annulla_: abilita le corrispondenti opzioni nell'applet.
* _Mostra la barra degli strumenti_: la barra degli strumenti viene visualizzata nell'applet interattiva, consentendo
l'utilizzo degli strumenti geometrici.
* _Mostra la Guida sulla barra degli strumenti_: oltre alla barra degli strumenti è inoltre possibile visualizzare una
Guida rapida nell'applet interattiva, che consente agli utenti di scoprire autonomamente come utilizzare i vari
strumenti geometrici.
* _Mostra la barra di inserimento_: viene visualizzata la barra di inserimento alla base dell'applet interattiva,
consentendo all'utente l'uso di comandi e inserimenti algebrici.
* _Consenti ridimensionamento_: ha effetto sul comportamento dello zoom all'interno del browser: anche la costruzione
viene ridimensionata.
* _Larghezza e altezza dell'applet interattiva_: è possibile modificare altezza e larghezza dell'applet.

[NOTE]
====

Riducendo la dimensione dell'applet alcune parti della costruzione potrebbero risultare non visibili agli utenti.

====

[NOTE]
====

*image:18px-Bulbgraph.png[Note,title="Note",width=18,height=22] Suggerimento:* Per includere la barra dei menu, degli
strumenti o la barra di inserimento è spesso necessario ridimensionare le dimensioni dell'applet.

====

*File*:

* _Includi HTML 5_: include HTML 5 nella pagina Web esportata.
* _Includi i file *.jar_: oltre a creare un file html, vengono creati anche i file *.jar.
* _Rimuovi interruzioni di riga_: rimuove le interruzioni di riga, se ne esistono
* _Casella di riepilogo File_: è possibile scegliere il tipo di esportazione tra html, MediaWiki, GoogleGadget o Moodle.
* _File singolo_: verrà creata una pagina Web dinamica che consiste in un singolo file.
* _File singolo (Schede)_: nel browser potranno essere visualizzati più fogli di lavoro dinamici, organizzati in schede.
* _File collegati_: crea dei fogli di lavoro dinamici collegati dinamicamente e visualizza i pulsanti _Successivo_ e
_Precedente_ in modo da potere lavorare su più di un esercizio.

[NOTE]
====

*image:18px-Bulbgraph.png[Note,title="Note",width=18,height=22] Suggerimento:* Per creare più applet interattive è
necessario creare più di una costruzione, utilizzando _File_ - _Nuova finestra_ oppure [.kcode]#Ctrl# + [.kcode]#N#.

====

