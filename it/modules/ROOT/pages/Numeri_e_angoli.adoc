= Numeri e angoli

== Numeri

Per creare un numero, utilizzare la barra di inserimento. Digitando un numero (ad es. 3), GeoGebra assegna a tale numero
un nome, costituito da una lettera minuscola dell'alfabeto. Per assegnare un nome specifico al numero, digitare il nome
seguito da un simbolo di uguale (=) e dal numero (ad es. per creare un numero decimale _r_ digitare `++r = 5.32++`).

[NOTE]
====

In GeoGebra, il separatore decimale è il punto (.)

====

Per utilizzare la costante π e il numero di Nepero _e_ nelle espressioni e nei calcoli, selezionare tali costanti
dall'elenco a discesa presente alla destra della barra di inserimento oppure utilizzare i
xref:/Tasti_di_scelta_rapida.adoc[Tasti di scelta rapida].

[NOTE]
====

Se la variabile _e_ non è già stata utilizzata come nome di un oggetto esistente, verrà automaticamente riconosciuta
all'interno delle espressioni inserite come numero di Nepero.

====

== Angoli

Gli angoli possono essere inseriti in gradi (°) o radianti (rad). La costante π è molto utilizzata nella notazione in
radianti, e può essere inserita anche digitando `++pi++`.

[NOTE]
====

I tasti di scelta rapida per ottenere i simboli di grado (°) o pi greco (π) sono i seguenti:

* [.kcode]#ALT# + [.kcode]#O# (Mac OS: [.kcode]#CTRL# + [.kcode]#O#) per il simbolo di grado °
* [.kcode]#ALT# + [.kcode]#P# (Mac OS: [.kcode]#CTRL# + [.kcode]#P#) per il simbolo π

====

[EXAMPLE]
====

*Esempi:*

* Angolo α in gradi `++α = 60°++`, oppure utilizzando la notazione Gradi/Minuti/Secondi: `++α =1°23′45''++`
* Angolo α in radianti `++α = pi/3 ++`.

====

[NOTE]
====

GeoGebra utilizza i radianti per il calcolo interno. Il simbolo di grado (°) non è altro che la costante π/180
utilizzata nella conversione gradi-radianti.

====

[EXAMPLE]
====

* Se a = 30 è un numero, allora α = a° converte tale numero in un angolo α = 30°, senza modificarne il valore.
* Digitando b = α / °, l'angolo α viene riconvertito nel numero b = 30, senza modificarne il valore.

====

[NOTE]
====

Per gli angoli dipendenti è possibile specificare se consentire anche angoli concavi, selezionando la relativa opzione
nella scheda _Generali_ della image:16px-Menu-options.svg.png[Menu-options.svg,width=16,height=16]
xref:/Finestra_di_dialogo_Propriet%C3%A0.adoc[finestra di dialogo Proprietà].

====

== Numeri e angoli liberi

I numeri e gli angoli xref:/Oggetti_liberi_dipendenti_e_ausiliari.adoc[liberi] possono essere visualizzati con slider
nella image:16px-Menu_view_graphics.svg.png[Menu view graphics.svg,width=16,height=16] _vista Grafici_ (vedere lo
image:24px-Mode_slider.svg.png[Mode slider.svg,width=24,height=24] xref:/tools/Slider.adoc[strumento Slider]). Per
modificare il valore di tali numeri o angoli slider nella image:16px-Menu_view_algebra.svg.png[Menu view
algebra.svg,width=16,height=16] xref:/Vista_Algebra.adoc[vista Algebra] è possibile anche utilizzare i tasti freccia
(vedere la sezione xref:/Animazione.adoc[Animazione manuale]).

=== Limitare un valore in un intervallo

Per limitare i valori assunti da numeri e angoli su un intervallo [min, max] utilizzare la scheda Slider della finestra
di dialogo Proprietà (vedere anche lo image:24px-Mode_slider.svg.png[Mode slider.svg,width=24,height=24]
xref:/tools/Slider.adoc[strumento Slider]).
